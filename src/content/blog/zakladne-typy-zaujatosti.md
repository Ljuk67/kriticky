---
title: "Základné typy zaujatostí - kognitívne skreslenia"
description: "Top 10 najčastejších psychologických zaujatostí (kognitívnych skreslení), ktoré ovplyvňujú naše myslenie. Jednoduché vysvetlenia, príklady zo Slovenska a tipy, ako sa brániť manipulácii a dezinformáciám."
pubDate: "Nov 08 2025"
author: "Lukas Cech"

tags:
  - "zaujatosti"
  - "bias"
  - "dezinformácie"
  - "psychológia"
  - "voľby"
categories:
  - "Zaujatosti - biases"
---


Zaujatosť (anglicky "bias") je skrytý návyk nášho myslenia, ktorá nás vedie k rýchlym, ale často nepresným záverom. Nie je to „zlá vlastnosť“ ani lenivosť — je to prirodzený spôsob, ako si mozog skracuje cestu k cieľu, čo je častokrát užitočné. Problém je, že tieto skratky môžu byť v niektorých situáciách nepresné, alebo nás zavedú na nesprávny chodníček. Alebo ich zneužívajú ľudia či marketing na dosiahnutie ich cieľov na náš úkor. Kritické myslenie znamená tieto nástrahy rozpoznať – u seba aj u iných. Tu je 10 najčastejších zaujatostí, vysvetlených jednoducho a s príkladmi zo Slovenska.

  **Ako to vyzerá v bežnom živote:**

  - Držíš s „našimi“: keď ide o tvoju obľúbenú politickú stranu, klub alebo „tvojich ľudí“, chyby svojich prehliadaš, súperom veríš menej a ich chybám pridávaš viac dôležitosti.
  - Vidíš to, čo chceš vidieť: všimneš si príbehy, ktoré ti sedia, a tie, čo nesedia, rýchlo odmietneš.
  - Silné emócie berú volant: ak ťa niečo nahnevá alebo nadchne, uveríš tomu skôr, aj bez dôkazov.
  - Prvý dojem drží dlho: prvé info, ktoré počuješ, si zapamätáš najviac a neskoršie opravy prejdeš len okrajovo.
  - Jedna skúsenosť = „tak to je vždy“: zlý zážitok u lekára či na úrade si zovšeobecníš na všetkých.

   **Prečo to riešiť:**

  - Môžeš sa vyhnúť nesprávnym rozhodnutiam (zlé nákupy, nesprávne voľby v zdraví či peniazoch).
  - Rýchle, ale skreslené názory ľahko šíria hoaxy a rozdeľujú ľudí.
  - Prichádzaš o lepšie nápady, lebo iné pohľady ani neskúsiš.
  - Môžeš sa vyhnúť zbytočným konfliktom, ktoré nikam nevedú, prípadne naviažeš lepšie vzťahy aj s ľuďmi, ktorí nemusia zdieľať tvoje názory.

---
<a id="konfirmacne-skreslenie"></a>

## 1. Konfirmačné skreslenie (confirmation bias)
Alebo aj potvrdzovacia zaujatosť.

- **Čo to je:** Máme tendenciu vyhľadávať iba informácie, ktoré potvrdzujú to, čomu už veríme.  

- **Príklad:** Diskusie o očkovaní proti COVID-19. Ľudia často zdieľali len články, ktoré potvrdzovali ich názor (či už za alebo proti), a ignorovali články, ktoré nepotvrdzovali ich názor.  
- **Ako sa konfirmačnému skresleniu vyhnúť (keď my hovoríme):** Pred tým, než niečo povieme, sami si nájdime aj protiargumenty.

<aside class="callout callout--info">
<b>Napríklad:</b> Keď uvažujem nad argumentami ohľadom COVID-19, alebo sa o nich rozprávam, tak sa zahrám na tú druhú stranu a snažím si tie argumenty sám vyvrátiť. <b>Zapnem zdravý skepticizmus voči sebe.</b> Pýtam sa - na čom je tento môj názor založený? Takto napríklad môžem otestovať či som k tomuto názoru prišiel cez <a href="/blog/ako-odlisit-spolahlive-zdroje-informacii-od-nespolahlivych/">spoľahlivé zdroje</a> - konsenzus veľkého počtu vedcov, viaceré štúdie - alebo cez ťažko overiteľné zdroje - rôzne online publikácie, sociálne siete.

Tu sa dá spochybniť aj to, čo robí <a href="/blog/ako-odlisit-spolahlive-zdroje-informacii-od-nespolahlivych/">spoľahlivé zdroje</a> - tak sa znovu pýtam - je to, čo definuje <a href="/blog/ako-odlisit-spolahlive-zdroje-informacii-od-nespolahlivych/">spoľahlivý zdroj</a> moja osobná definícia, alebo je to všeobecne uznávaná definícia <a href="/blog/ako-odlisit-spolahlive-zdroje-informacii-od-nespolahlivych/">spoľahlivých zdrojov</a>? <HandRight style="--icon-size: 30px; margin-right: .25em;"></HandRight> <a href="/blog/ako-odlisit-spolahlive-zdroje-informacii-od-nespolahlivych/"> Prečítaj si článok o tom, ako odlíšiť spoľahlivé zdroje od nespoľahlivých</a>.
</aside>

- **Ako konfirmačné skreslenie spoznať (u iných):** Ak niekto používa len zdroje jednej strany a úplne ignoruje fakty z druhej.  
- **Zdroje:** <a href="https://en.wikipedia.org/wiki/Confirmation_bias" target="_blank" rel="noopener noreferrer">zdroj 1</a>, 
<a href="https://sk.wikipedia.org/wiki/Konfirma%C4%8Dn%C3%A9_skreslenie" target="_blank" rel="noopener noreferrer">zdroj 2</a>,
<a href="https://www.britannica.com/science/confirmation-bias" target="_blank" rel="noopener noreferrer">zdroj 3</a>

<aside class="callout callout--tip">
Tip: Schválne si nájdi aspoň jeden kvalitný protiargument k svojmu názoru – pomôže to vyrovnať výber informácií.
</aside>

---

<a id="hindsight-bias"></a>

## 2. Skreslenie spätného pohľadu (hindsight bias)
Alebo aj "Ja-som-to-vedel" efekt.

- **Čo to je:** Po udalosti máme pocit, že sme „to vedeli od začiatku“.  

- **Príklad:** Po voľbách 2023 mnohí tvrdili, že výsledok - výhra SMER-SD - bol jasný už dávno, hoci pred voľbami sa analytici líšili a bežní ľudia tiež nevedeli ako to dopadne. Predvolebné preferencie boli veľmi natesno pre SMER-SD a Progresívne Slovensko (niekde bolo <a href="https://www.ta3.com/clanok/1015827/prieskum-pre-ta3-kto-by-v-oktobri-vyhral-volby-fico-vedie-v-doveryhodnosti-simecka-mu-dycha-na-chrbat" target="_blank" rel="noopener noreferrer">PSko na 1. mieste</a>, v iných prieskumoch <a href="https://www.aktuality.sk/udalost/volby-2023/prieskumy/" target="_blank" rel="noopener noreferrer">zasa SMER-SD</a>) a v niektorých prípadoch bol na druhom mieste HLAS (<a href="https://www.focus-research.sk/archiv/volebne-preferencie-politickych-stran-jun-2023/" target="_blank" rel="noopener noreferrer">v júni 2023</a>, no už <a href="https://www.focus-research.sk/archiv/volebne-preferencie-politickych-stran-september-2023-ii/" target="_blank" rel="noopener noreferrer">v septembri 2023 bol na treťom</a>). Z týchto rozdielov vo výsledkoch prieskumov je vidieť, že to bolo rôznorodé a neisté do poslednej chvíle. Čiže tvrdiť po voľbách, že to bolo jasné, sa líší od reality. 
- **Ako sa mu vyhnúť:** Pri hodnotení udalostí si pripomeň, aké neistoty si cítil/a predtým. Alebo sa zamysli - keď si teraz hovorím, že to bolo jasné, že som to vedel/a od začiatku - dala by som na to stávku za 10,000 EUR? Pretože ak to naozaj bolo také jasné, tak potom táto stávka mohla vyhrať veľa. Ale málokedy by sme pred udalosťou takúto stávku urobili. No po udalosti sa už výsledok **zdá** jasný.
- **Ako ju spoznať:** Keď niekto hovorí „to bolo jasné“ až po tom, čo sa to stalo.  
- **Zdroje:** <a href="https://en.wikipedia.org/wiki/Hindsight_bias" target="_blank" rel="noopener noreferrer">zdroj 1</a>, <a href="https://www.britannica.com/topic/hindsight-bias" target="_blank" rel="noopener noreferrer">zdroj 2</a>

<aside class="callout callout--tip">
Podobne to ilustruje aj slovenské príslovie: <em>"Po bitve je každý generál"</em>. Je ľahké "vedieť", keď už sa vec stala a nie sú tam už žiadne premenné a neistoty.
</aside>

---

<a id="anchoring-bias"></a>

## 3. Kotvenie (anchoring effect)

- **Čo to je:** Prvá informácia, ktorá sa k nám dostane, silne ovplyvní naše rozhodnutia a ako vnímame ďalšie informácie. Inými slovami: prvej informácii dáme viac váhy a dôvery, ďalšie už posudzujeme "ukotvení" tou prvou.
- **Príklad:** Pri voľbách sa politici často oháňajú výškou kriminality u imigrantov - <a href="https://www.minv.sk/?statistika-kriminality-v-slovenskej-republike-csv" target="_blank" rel="noopener noreferrer">no reálne štatistiky MVSR</a> ukazujú, že národnostné menšiny tvoria priemerne 5% všetkých kriminálnych činov a slováci tvoria 95%  <span class="fn" data-footnote="Miera kriminality slovenských občanov z celkovej kriminality bola stále okolo 95% v rokoch 2023, 2024 a 2025. Rok 2025 len do septembra, v čase zverejnenia tohto článku neboli dostupné ďalšie mesiace.">(poznámka k analýze)</span>. Čiže sústrediť sa na 5%, ked vlastne takmer všetky kriminálne činy sú spôsobené slovákmi, je zavádzajúce. Politikom to slúži na namaľovanie čerta na stenu, na ktorého sa potom všetci sústredia. No ak by chceli naozaj pomôcť slovensku, mali by sa zamerať na znižovanie kriminality u samotných slovákov. Ale vedia, že ľudí osloví viac (aj keď mylná a štatisticky nepodložená) predstava o kriminálnikoch, ktorí prichádzajú z vonku a to im získa voličov. Ukotvia si ľudí "zlými imigrantmi" a čokoľvek povedia iní neskôr, už nemá takú váhu.

- **Ako sa mu vyhnúť:** Overujme štatistiky a tvrdenia z viacerých zdrojov a nevychádzajme len z prvého, ktoré zaznie.  
- **Ako ho spoznať:** Keď niekto stále porovnáva nové dáta len s tým, čo povedal na začiatku.  
- **Zdroje:** <a href="https://en.wikipedia.org/wiki/Anchoring_effect" target="_blank" rel="noopener noreferrer">zdroj 1</a>, <a href="https://sk.wikipedia.org/wiki/Kotvenie" target="_blank" rel="noopener noreferrer">zdroj 2</a>, 
<a href="https://www.pon.harvard.edu/tag/anchoring-effect/" target="_blank" rel="noopener noreferrer">zdroj 3</a>

<aside class="callout callout--tip">
Tip: Zapíš si, čo si si myslel(a) pred udalosťou. Po nej to porovnaj s realitou – znížiš efekt „vedel som to od začiatku“. Niekedy sa možno trafíš, no častokrát nie - výsledok bude iný. Nie je to ani dobré ani zlé - cieľ nie je sa trafiť, ale byť si vedomý/á, že po udalosti je každý múdry, no pred udalosťou
</aside>

---

<a id="availability-bias"></a>

## 4. Dostupnostná zaujatosť (availability bias)
<aside class="callout callout--tip">
Tip: Daj si pozor na silné príbehy. Over frekvenciu javu v dátach, nie v pamäti.
</aside>

- **Čo to je:** Čo si ľahko vybavíme v pamäti, považujeme za častejšie alebo pravdivejšie.  
- **Príklad (SK):** Po medializovaných prípadoch násilia cudzincov vznikol pocit, že ide o veľký problém, hoci štatistiky ukazujú, že väčšina trestných činov je od domácich.  <span class="text-red-500">ZDROJ</span>
- **Ako sa jej vyhnúť:** Nespokojme sa s jedným príkladom, pozrime sa na štatistiky.  
- **Ako ju spoznať:** Ak niekto tvrdí, že niečo je „časté“ len preto, že to bolo v správach.  
- **Zdroje:** <a href="https://en.wikipedia.org/wiki/Availability_heuristic" target="_blank" rel="noopener noreferrer">zdroj 1</a>, <a href="https://sk.wikipedia.org/wiki/Dostupnostná_heuristika" target="_blank" rel="noopener noreferrer">zdroj 2</a>

---

<a id="groupthink"></a>

## 5. Zoskupovacia zaujatosť (groupthink)
<aside class="callout callout--tip">
Tip: Urč v tíme „advokáta diabla“, ktorý má za úlohu hľadať riziká a protiargumenty.
</aside>

- **Čo to je:** Skupina ľudí radšej prijme spoločný názor, než aby riskovala konflikt.  
- **Príklad (SK):** V parlamente poslanci často hlasujú podľa straníckej línie, aj keď niektorí osobne nesúhlasia.  
- **Ako sa jej vyhnúť:** Povedzme nahlas svoj názor, aj keď vieme, že nebude populárny.  
- **Ako ju spoznať:** V diskusii nikto nespochybňuje „vedúci“ názor.  
- **Zdroje:** <a href="https://en.wikipedia.org/wiki/Groupthink" target="_blank" rel="noopener noreferrer">zdroj 1</a>, <a href="https://sk.wikipedia.org/wiki/Groupthink" target="_blank" rel="noopener noreferrer">zdroj 2</a>

---

<a id="status-quo-bias"></a>

## 6. Zaujatosť status quo
<aside class="callout callout--tip">
Tip: Predstav si, že aktuálny stav neexistuje. Vybrali by sme si ho dnes znova? Prečo?
</aside>

- **Čo to je:** Máme tendenciu uprednostňovať, aby veci ostali tak, ako sú.  
- **Príklad (SK):** Pri diskusii o dôchodkovej reforme ľudia odmietali zmeny, aj keď boli ekonomicky nevyhnutné.  
- **Ako sa jej vyhnúť:** Skúsme si predstaviť, že aktuálny stav neexistuje – vybrali by sme si ho nanovo?  
- **Ako ju spoznať:** Keď niekto tvrdí „takto to bolo vždy, takto to má byť“.  
- **Zdroje:** <a href="https://en.wikipedia.org/wiki/Status_quo_bias" target="_blank" rel="noopener noreferrer">zdroj 1</a>, <a href="https://sk.wikipedia.org/wiki/Status_quo_bias" target="_blank" rel="noopener noreferrer">zdroj 2</a>

---

<a id="illusory-truth-effect"></a>

## 7. Zaujatosť ilúzie pravdy (illusory truth effect)
<aside class="callout callout--tip">
Tip: Opakovanie nie je dôkaz. Sleduj zdroj a kvalitu argumentov, nie počet opakovaní.
</aside>

- **Čo to je:** Keď niečo počujeme často, začne sa nám to zdať pravdivé, aj keď nie je.  
- **Príklad (SK):** Opakované tvrdenia, že „EÚ nám berie suverenitu“, sa stali bežným heslom, hoci právne Slovensko má stále vlastné zákonodarné právomoci.  
- **Ako sa jej vyhnúť:** Overujme tvrdenia, aj keď ich počujeme stokrát.  
- **Ako ju spoznať:** Ak niekto argumentuje len tým, že „to hovoria všetci“.  
- **Zdroje:** <a href="https://en.wikipedia.org/wiki/Illusory_truth_effect" target="_blank" rel="noopener noreferrer">zdroj 1</a>, <a href="https://sk.wikipedia.org/wiki/Ilúzia_pravdy" target="_blank" rel="noopener noreferrer">zdroj 2</a>

---

<a id="in-group-bias"></a>

## 8. Zaujatosť vlastnej skupiny (in-group bias)
<aside class="callout callout--tip">
Tip: Skús posúdiť argument bez mena autora. Zmeň sa obsah, keď nevidíš, kto to povedal?
</aside>

- **Čo to je:** Uprednostňujeme ľudí z našej skupiny (národ, strana, región) pred inými.  
- **Príklad (SK):** Diskusie o prerozdelení eurofondov – politici obhajujú „svoj“ región bez ohľadu na celkový prínos.  
- **Ako sa jej vyhnúť:** Skúmajme fakty nezávisle od toho, kto to hovorí.  
- **Ako ju spoznať:** Keď niekto hodnotí nápady podľa toho, kto ich povedal, nie podľa obsahu.  
- **Zdroje:** <a href="https://en.wikipedia.org/wiki/In-group_favoritism" target="_blank" rel="noopener noreferrer">zdroj 1</a>, <a href="https://sk.wikipedia.org/wiki/In-group_bias" target="_blank" rel="noopener noreferrer">zdroj 2</a>

---

<a id="authority-bias"></a>

## 9. Efekt autority (authority bias)
<aside class="callout callout--tip">
Tip: Autorita nie je záruka pravdy. Pýtaj sa: ak by to isté povedal neznámy človek, verím tomu rovnako?
</aside>

- **Čo to je:** Ľudia majú tendenciu veriť niekomu len preto, že má autoritu.  
- **Príklad (SK):** Keď známi politici alebo lekári počas pandémie tvrdili nepodložené veci, ich priaznivci ich prijímali bez otázok.  
- **Ako sa jej vyhnúť:** Pýtajme sa: ak by to isté povedal niekto neznámy, verili by sme mu?  
- **Ako ju spoznať:** Keď niekto neuvádza dôkazy, iba meno autority.  
- **Zdroje:** <a href="https://en.wikipedia.org/wiki/Authority_bias" target="_blank" rel="noopener noreferrer">zdroj 1</a>, <a href="https://sk.wikipedia.org/wiki/Authority_bias" target="_blank" rel="noopener noreferrer">zdroj 2</a>

---

<a id="negativity-bias"></a>

## 10. Efekt negativity (negativity bias)
<aside class="callout callout--tip">
Tip: Vytvor si zvyk pridať ku každému problému aspoň jeden relevantný pozitívny fakt – vyváži to vnímanie.
</aside>

- **Čo to je:** Negatívne správy vnímame silnejšie než pozitívne.  
- **Príklad (SK):** V médiách sa viac riešia politické škandály než pozitívne reformy, hoci tie majú väčší dopad.  
- **Ako sa jej vyhnúť:** Pri hodnotení situácie si vedome pripomeňme aj pozitívne fakty.  
- **Ako ju spoznať:** Ak niekto stále zdôrazňuje iba problémy, aj keď existujú riešenia.  
- **Zdroje:** <a href="https://en.wikipedia.org/wiki/Negativity_bias" target="_blank" rel="noopener noreferrer">zdroj 1</a>, <a href="https://sk.wikipedia.org/wiki/Negativity_bias" target="_blank" rel="noopener noreferrer">zdroj 2</a>

---

## Ďalšie časté zaujatosti (užitočné v praxi)
<aside class="callout callout--tip">Ak ti niečo „nesedí“, pomenuj skreslenie – pomôže ti to zachytiť manipuláciu v správach, politike aj bežnom živote.</aside>

<a id="heuristika-dostupnosti"></a>

## Heuristika dostupnosti
<aside class="callout callout--tip">Keď ti niečo rýchlo napadne, skontroluj aj reálne čísla a širší kontext.</aside>

- **Čo to je:** Odhadujeme pravdepodobnosť podľa toho, ako ľahko si na niečo spomenieme (čerstvé, emotívne, často opakované).
- **Príklad (SK):** Po pár mediálnych správach o kriminalite máme pocit, že „všade je nebezpečne“, aj keď dlhodobé dáta ukazujú pokles.
- **Ako sa jej vyhnúť:** Hľadaj dlhodobé štatistiky a porovnaj viac rokov, nielen jednu „horúcu“ správu.

<a id="efekt-iluzornej-pravdy"></a>

## Efekt iluzórnej pravdy
<aside class="callout callout--tip">Ak to počuješ často, nie je to dôkaz – skús dohľadať pôvodné zdroje a fakty.</aside>

- **Čo to je:** Opakované tvrdenie sa nám javí pravdivejšie len preto, že ho často počujeme.
- **Príklad (SK):** Politické slogany alebo reťazové statusy opakované na sociálnych sieťach získajú „punc pravdy“ bez dôkazov.
- **Ako sa jej vyhnúť:** Overuj tvrdenia mimo bubliny a vráť sa k pôvodným dátam.

<a id="efekt-ramcovania"></a>

## Efekt rámcovania (framing)
<aside class="callout callout--tip">Prelož si tvrdenie do opačného rámca (z „zisky“ na „straty“) a skontroluj, či by si sa rozhodol rovnako.</aside>

- **Čo to je:** To isté tvrdenie v inom „rámci“ (pozitívne vs. negatívne) znie inak a mení naše rozhodnutie.
- **Príklad (SK):** „95 % úspešnosť“ vs. „5 % zlyhaní“ tej istej liečby – ľudia reagujú inak, hoci ide o identické dáta.
- **Ako sa jej vyhnúť:** Hľadaj obidva pohľady (zisk aj riziko) a rozhoduj sa podľa celého obrazu.

<a id="zakladna-atribucna-chyba"></a>

## Základná atribučná chyba
<aside class="callout callout--tip">Skús si povedať: „Možno je za tým situácia, nie povaha človeka.“</aside>

- **Čo to je:** Chyby iných vysvetľujeme ich „povahou“, vlastné skôr okolnosťami.
- **Príklad (SK):** „On mešká, lebo je nespoľahlivý“ vs. „Ja meškám, lebo bola zápcha na D1“.
- **Ako sa jej vyhnúť:** Pri súdoch o ľuďoch si najprv over okolnosti (informácie, motivácie, kontext).

<a id="efekt-utopenych-nakladov"></a>

## Efekt utopených nákladov
<aside class="callout callout--tip">Rozhoduj sa podľa budúcich prínosov a nákladov – nie podľa toho, koľko si už minul(a).</aside>

- **Čo to je:** Pokračujeme v niečom len preto, že sme už investovali čas/peniaze, hoci je racionálne skončiť.
- **Príklad (SK):** Tlačenie projektu vo firme/politike „lebo sme už toľko investovali“, aj keď analýzy ukazujú slabý prínos.
- **Ako sa jej vyhnúť:** Pýtaj sa: „Keby som dnes začínal(a) od nuly, išiel(a) by som do toho?“

<a id="halo-efekt"></a>

## Haló efekt (halo effect)
<aside class="callout callout--tip">Oddeluj vlastnosti: sympatickosť ≠ odbornosť; rétorika ≠ pravdivosť.</aside>

- **Čo to je:** Jedna nápadná vlastnosť (sympatickosť, vzhľad) zafarbí náš pohľad na všetko ostatné.
- **Príklad (SK):** Populárny rečník presvedčí ľudí aj o slabých argumentoch.
- **Ako sa jej vyhnúť:** Hodnoť tvrdenia podľa dôkazov, nie podľa dojmu z osoby.

<a id="stadovy-efekt"></a>

## Stádový efekt (bandwagon)
<aside class="callout callout--tip">Ak „to tvrdia všetci“, skús nájsť aj dôveryhodný opačný pohľad – získaš rovnováhu.</aside>

- **Čo to je:** Veríme alebo robíme niečo len preto, že to robí veľa ľudí.
- **Príklad (SK):** Virálne politické tvrdenia bez dôkazov – „všetci to zdieľajú, tak to bude pravda“.
- **Ako sa jej vyhnúť:** Zaujímaj sa o dôkazy a zdroje, nie o popularitu tvrdenia.

<a id="skupinove-myslenie"></a>

## Skupinové myslenie (groupthink)
<aside class="callout callout--tip">V tíme si úmyselne vytvor rolu „diabla“ – jeden človek má hľadať protiargumenty.</aside>

- **Čo to je:** Skupina potláča nesúhlas, aby „držala jednotu“, čím zhorší rozhodnutie.
- **Príklad (SK):** Stranícke hlasovania bez vecnej diskusie – „nevyčnievaj“ pred voľbami.
- **Ako sa jej vyhnúť:** Podporuj kultúru otázok a nesúhlasu, hodnotiace mítingy, anonymný feedback.

<a id="hracske-klamstvo"></a>

## Hráčske klamstvo (gambler's fallacy)
<aside class="callout callout--tip">Pri náhode nepredpovedaj „vyrovnanie“ – žrebovanie nemá pamäť.</aside>

- **Čo to je:** Myslíme si, že po sérii výsledkov „musí prísť opak“, aj keď ide o nezávislé náhody.
- **Príklad (SK):** Tipovanie „už dlho nepadla 7, určite padne“.
- **Ako sa jej vyhnúť:** Pri náhodných javoch nerob dedukcie z krátkych sérií.

<a id="ignorovanie-zakladnej-miery"></a>

## Ignorovanie základnej miery (base rate neglect)
<aside class="callout callout--tip">Najprv sa pozri na východiskové pravdepodobnosti – až potom na „príbeh“ jedného prípadu.</aside>

- **Čo to je:** Ignorujeme všeobecné pravdepodobnosti a preceňujeme efektné príbehy.
- **Príklad (SK):** Vyhodnocovanie rizík podľa jednej „emocionálnej“ správy namiesto dlhodobých dát.
- **Ako sa jej vyhnúť:** Vždy hľadaj základné miery: koľko prípadov celkovo, aká je pravdepodobnosť v populácii.

<a id="optimisticke-skreslenie"></a>

## Optimistické skreslenie
<aside class="callout callout--tip">Použi „predbežný pesimizmus“ pri plánovaní: čo môže zlyhať a ako to vopred oslabiť?</aside>

- **Čo to je:** Podceňujeme riziká pre seba a preceňujeme pozitívne scenáre.
- **Príklad (SK):** „Mne sa nehoda nestane“ – ignorovanie bezpečnostných odporúčaní.
- **Ako sa jej vyhnúť:** Pri rozhodovaní si spíš riziká a priprav záložné kroky.

<a id="efekt-prilisnej-sebadovery"></a>

## Efekt prílišnej sebadôvery (overconfidence)
<aside class="callout callout--tip">Daj si rozptyl odhadu („min–max“) namiesto jedného „istého“ čísla.</aside>

- **Čo to je:** Sme si príliš istí vlastnými odhadmi; naša istota predbieha presnosť.
- **Príklad (SK):** Prehnane presné predpovede výsledkov volieb bez uvedenia neistoty.
- **Ako sa jej vyhnúť:** Komunikuj odhady s intervalmi a neistotou, nie absolútne.
